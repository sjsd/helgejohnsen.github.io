{"data":{"posts":{"totalCount":35,"pageInfo":{"totalPages":3,"currentPage":3},"edges":[{"node":{"id":"11","title":"Den store kundebløffen","subtitle":"","abstract":"Ingenting av det jeg skriver her er nytt. Men det er akkurat såpass irriterende at det er verdt å nevne (igjen).","bodytext":"<p><strong>Den store kundebløffen, eller rettere sagt: det lønner seg ikke å være en trofast kunde.</strong></p>\n<p>Det er mange eksempler på bransjer hvor det ikke lønner seg å være trofast kunde. Nå er jeg ikke kunde hos så mange. Men forsikring på bilen må jeg ha.</p>\n<p>Så når jeg handlet meg en ny bruktbil for noen år siden så sjekket jeg noen vilkår og priser. Jeg er tross alt mann, så jeg brukte som menn lang tid på å finne den beste prisen. Godt det ikke er timepris på fritid, for da hadde jeg ikke tjent ei krone. Men jeg fant et selskap som skilte seg ut og som passet meg, min økonomi og ikke minst alderen på bilen.</p>\n<p>Etter dette har jeg ikke fulgt så nøye med siden jeg synes prisen var god den gangen og følte jeg fikk et godt tilbud.</p>\n<p>Som så mange andre når lommeboka er tynn så stiller jeg også spørsmålet: Hvor går pengene? Hvilken utgifter kan jeg kutte ned på?</p>\n<p><img src=\"https://cdn-images-1.medium.com/max/2560/1*bXMlyCduITCoc0QFXiS1Bw.png\" alt=\"Øystein Sunde lurer på hvor sokkene tar veien. Jeg derimot lurer på hvor pengene tar veien. Skisse: PaliGraficas https://pixabay.com/no/users/PaliGraficas-6638487/\"><em>Øystein Sunde lurer på hvor sokkene tar veien. Jeg derimot lurer på hvor pengene tar veien. Skisse: PaliGraficas <a href=\"https://pixabay.com/no/users/PaliGraficas-6638487/\">https://pixabay.com/no/users/PaliGraficas-6638487/</a></em></p>\n<p>Så jeg kontaktet forsikringsselskapet mitt via epost og spurte om de kunne gi meg et tilbud på forsikring. Jeg fikk ingen reduksjon av pris til tross for at kalkulatoren deres tilsa at jeg skulle få mindre pris enn det jeg nå betalte.</p>\n<p>Så jeg kontaktet et annet selskap som kunne gi meg samme vilkår til halve prisen. Eneste forutsetningen er at jeg bestiller via internett.</p>\n<p><img src=\"https://cdn-images-1.medium.com/max/2560/1*PSw3NeNk80e1Wd_F5zyPjw.png\" alt=\"Taste, taste … knappe 5 minutter brukte jeg på å bytte forsikringselskap. Skisse: PaliGraficas https://pixabay.com/no/users/PaliGraficas-6638487/\"><em>Taste, taste … knappe 5 minutter brukte jeg på å bytte forsikringselskap. Skisse: PaliGraficas <a href=\"https://pixabay.com/no/users/PaliGraficas-6638487/\">https://pixabay.com/no/users/PaliGraficas-6638487/</a></em></p>\n<p>Jeg trodde ikke mine egne ører og spurte en gang til om prisen var riktig. Ja, det var den. Men noe av rabatten forutsetter at jeg bestiller via internett. Jeg var i kontakt med en selger som var så ærlig at han “ga bort” provisjonen sin til fordel for at jeg gjorde all jobben selv.</p>\n<p>Etter at forsikringen var byttet tar forrige forsikringselskap kontakt og skal gi meg bedre pris om jeg forblir hos dem.</p>\n<p>De som selger sinnemestringskurs tror jeg har en hemmelig avtale med forsikringselskapene. For det er nå det går i svart for meg.</p>\n<p>Som kunde føler jeg meg rett og slett spyttet på og hånliggjort. Her har de altså tviholdt på en kunstig høy pris over lengre tid. Når jeg med lua i hånda spør pent om jeg fortsatt kan være kunde hos dem og om vi kan se litt på den prisen så blir jeg avslått og nærmest hivd på dør.</p>\n<p><img src=\"https://cdn-images-1.medium.com/max/2560/1*H1bYF4MfNjV-EN4hm-DMfQ.png\" alt=\"Selskapet ville ikke gi meg en bedre pris og løy om at jeg hadde den beste de kunne tilby meg. Skisse: PaliGraficas https://pixabay.com/no/users/PaliGraficas-6638487/\"><em>Selskapet ville ikke gi meg en bedre pris og løy om at jeg hadde den beste de kunne tilby meg. Skisse: PaliGraficas <a href=\"https://pixabay.com/no/users/PaliGraficas-6638487/\">https://pixabay.com/no/users/PaliGraficas-6638487/</a></em></p>\n<p>Men når jeg nå har banket på døra til et annet selskap og kommet inn i varmen hos dem, ja da vil de ha meg tilbake. Først da er jeg altså god nok for dem.</p>\n<p>Det er ikke bare forsikringsselskapene som holder på slik. Har du tenkt på at de som melder seg inn i treningssenteret hvor du allerede er medlem får noe gratis men ikke du som trofast legger igjen penger der? Eller de som melder seg inn i bokklubben din får noe du ikke får?</p>\n<p><strong>Det lønner seg ikke å være trofast over lengre tid!</strong></p>\n","thumbnail":"","image":"","externalUrl":"","created_at":1559729985947,"updated_at":1559740930621,"path":"/skriverier/den-store-kundebloffen","date":"2018-02-19 00:00:00","source":"https://medium.com/@helgejohnsen/den-store-kundebloffen-c6741cfeb872"}},{"node":{"id":"10","title":"Kunne jeg klart meg med en dumtelefon?","subtitle":"","abstract":"Jeg kan avsløre med en gang at svare er: NEI!\n\nMen burde jeg klare meg med en dumtelefon? Det varet er litt mer komplisert. For det involverer ikke bare trangen til å ha hele verden i mine hender men en rekke andre følelser. Ikke minst samvittighet.","bodytext":"<p><img src=\"https://cdn-images-1.medium.com/max/5120/1*ZIM_wNkxnJ8dheapq-nVsw.jpeg\" alt=\"Nokia 3310 fikk en liten renessanse i 2017. Riktignok med 2 megapiksel kamera, 3G og enkel nettleser. Dog kvalifisert nok til å være en dumtelefon. Prisen i skrivende stund er på 600,- Så den kan man ikke si noe på.\"><em>Nokia 3310 fikk en liten renessanse i 2017. Riktignok med 2 megapiksel kamera, 3G og enkel nettleser. Dog kvalifisert nok til å være en dumtelefon. Prisen i skrivende stund er på 600,- Så den kan man ikke si noe på.</em></p>\n<h2>Hva er en dum telefon?</h2>\n<p>En <a href=\"https://no.wikipedia.org/wiki/Dumtelefon\">dumtelefon</a> er en type mobiltelefon som vi trodde var smart for 15 år siden. Men det var den gang MMS var moderne og til tider komplisert å få til å fungere. SMS kostet penger, ingen hadde hørt om inkludert datatrafikk og Apple lagde kun datamaskiner.</p>\n<h2>Svaret er nei</h2>\n<p>Hvorfor stiller du spørsmålet når du allerede vet at svaret er nei?</p>\n<p>Tanken slo meg når jeg i et bitte lite ledig sekund tok opp telefonen min for å sjekke om det var hendt noe nytt de siste to minuttene. For svært få av vennene mine er aktiv på Facebook på dagtid. De er på jobb. Så sjansen for at noe veldig spennende har hendt er svært liten.</p>\n<p>Telefonen drar så mye oppmerksomhet fra meg for helt banale og unyttige grunner.</p>\n<p>Jeg var på besøk hos mine “svigerforeldre” (<em>min samboer og jeg har vært sammen så lenge at vi er som ektefeller å regne</em>) sist morsdag. Vi spiser kake og drikker kaffe. Ungene leker og har det fint. Plutselig utbryter svigermor: legg fra deg den telefonen der!</p>\n<p>Jeg tittet opp fra min egen mobiltelefon og ser hun snakker til svigerfar. Jeg puster lettet ut når jeg innser at det ikke er meg hun snakker til før jeg titter bort på min samboer som ikke har fått med seg noen ting fordi hun sitter med sin egen mobiltelefon.</p>\n<p>Ingen fikk med seg at ungene hadde tømt barskapet til bestefar. De hadde ikke det. Men om de hadde gjort det så hadde nok ingen oppdaget det før treåringen hadde rapet konjakk og sprutet flammer i taket.</p>\n<p>Men mobiltelefonen hadde for meg (og flere i rommet) trukket oppmerksomheten vekk fra de to viktigste tingene i livet mitt: mine to sønner.</p>\n<p>Det er nå den dårlige samvittigheten min tar godt tak rundt følelseslivet og klemmer til. For hva på den lille 5&quot; skjermen er det som er viktigere enn de to guttene?</p>\n<p><img src=\"https://cdn-images-1.medium.com/max/2048/1*a11kMZcwhU4aUl2YxXSPAg.jpeg\" alt=\"Fremfor å ta bilde, snappe, tweete eller oppdatere en eller annen status så står denne eldre kvinnen og tar innover seg øyeblikket der og da.\"><em>Fremfor å ta bilde, snappe, tweete eller oppdatere en eller annen status så står denne eldre kvinnen og tar innover seg øyeblikket der og da.</em></p>\n<p>Jeg beklager å si det, men at du la ut en oppdatering på LinkedIn eller et bilde fra skituren din på Instagram er helt uviktig for meg. Nesten …</p>\n<p>Ja jeg skriver “nesten”. Les litt videre så forstår du hvorfor din oppdatering faktisk betyr litt for meg likevel.</p>\n<h2>Barn må lære å kjede seg</h2>\n<p>Vi voksne sier at barn må lære å kjede seg. Jeg tror det er like mye en unnskyldning for at vi voksne ikke makter, vil underholde og finne på ting med dem til enhver tid. Vi ønsker dem alt godt, overøser de med leker og moderne tekniske ting og de dyreste fotballsko penger kan kjøpe. Mobiltelefonen blir et bitte lite avbrekk med voksentid innimellom slagene.</p>\n<p>Men klarer vi selv å kjede oss? Jeg klarer ikke det. Når jeg står i kø på butikken og det kommer noen sekunder med kjedsomhet så plukker jeg frem mobiltelefonen for å se etter siste oppdatering på et eller annet sosialt medium.</p>\n<p>Noen av mine venner sier at de kan stå midt i sentrum uten å klare å finne noen som selger narkotika. Det hadde nok ikke jeg heller. For på vei dit hadde jeg sjekke mobiltelefonen min flere ganger. For min avhengighet, eller min “narkotika”, har jeg i lomma til enhver tid.</p>\n<p>Jeg dreper ikke kjedsomheten ved å sjekke mobiltelefonen hvert eneste ledige sekund. Jeg tilfredsstiller en trang til å sjekke mobiltelefonen. Jeg er avhengig av den.</p>\n<p><strong>Hei jeg heter Helge og er en mobiloliker!</strong></p>\n<p>Jeg har med delvis egen vilje gjort meg avhengig av den mobiltelefonen. Mange av de tingene som for bare noen år tilbake var raskt og enkelt å utføre på datamaskinen begynner å bli tungvindt fordi det er så mye lettere å bruke mobiltelefonen. I dag så logger jeg f.eks. meg inn i mobilbanken ved fingeravtrykk.</p>\n<p>Nettsider og APP-er er godt tilpasset mobiltelefoner. Så det å legge vekk smarttelefonen ville for meg vært å gå et steg tilbake og nærmere steinalderen.</p>\n<p>Det er dog mange steg for å komme helt tilbake i steinalderen. Men jeg tror du forstår hva jeg mener. Det er i mange tilfeller raskere og lettere å utføre ting som å betale regninger eller bestille kinobilletter på mobiltelefonen enn på datamaskinen.</p>\n<p><img src=\"https://cdn-images-1.medium.com/max/2400/1*WL_AjQ_4YQZrRfmY5hlPHQ.jpeg\" alt=\"Leter jeg etter å skal det ligge en Nokia E65 i en (original)eske på loftet.\"><em>Leter jeg etter å skal det ligge en Nokia E65 i en (original)eske på loftet.</em></p>\n<h2>Fristelsen er stor</h2>\n<p>Jeg er ingen hipster. Så det er ikke slik at jeg tar med meg <a href=\"http://seanward.org/wp-content/uploads/2017/01/hipster-record-player.jpg\">platespilleren under armen for å høre på musikk når jeg sitter på en café</a>.</p>\n<p>Likevel er fristelsen stor for å kjøpe meg en dumtelefon til daglig bruk. Så kan smarttelefonen ligge hjemme klar til de gangene jeg faktisk har tid til å gjøre alle de tingene man gjør på en smarttelefon.</p>\n<p>Hva synesdu? Har du vurdert å kutte ned på sosiale medier, epost og generelt internettmas til fordel for å oppleve ting i det virkelige liv og med en dumtelefon i lomma?</p>\n<p>Følg meg på <a href=\"https://twitter.com/sjsd\">Twitter</a> eller <a href=\"http://www.helgejohnsen.no\">se min nettside</a> for flere skriverier og annet fjas.</p>\n","thumbnail":"","image":"","externalUrl":"","created_at":1559729870341,"updated_at":1559740925248,"path":"/skriverier/kunne-jeg-klart-meg-med-en-dumtelefon","date":"2018-02-16 00:00:00","source":"https://medium.com/@helgejohnsen/kunne-jeg-klart-meg-med-en-dumtelefon-b5d2d9676a99"}},{"node":{"id":"9","title":"Wordpress som avkoblet CMS","subtitle":"","abstract":"Statisk genererte nettsteder var en trend i 2016. Det dukket opp generatorer som paddehatter. Men innholdsproduksjonen var i mange tilfeller alt for teknisk eller vanskelig for den jevne bruker.","bodytext":"<p>Brukeren av systemet, han som skal produsere redaksjonelt innhold som nyheter, pressemeldinger, blogg, online dokumentasjonen eller oversikten over de ansatte, ble glemt. I 2017 dukket et ny trend: <a href=\"https://en.wikipedia.org/wiki/Headless_CMS\">hodeløst CMS og avkoblet CMS</a>.</p>\n<p>Det er de som diskuterer begrepene hodeløst CMS og avkoblet CMS. Det skal ikke jeg her og har valgt å bruke begrepet avkoblet CMS.</p>\n<p>I prinsippet så betyr det at man i et system håndterer alt av innhold. Tekst, bilder, kampanjer, blogg, nyheter osv osv. Så kan man hente ut dette innholdet i andre systemer, enten det er for nettstedet, APP til mobiltelefon eller annet.</p>\n<p>For et nettsted så vil hodeløst CMS eller avkoblet CMS sammen med statisk sidegenerering kunne være dynamitt for ytelse. Men også sikkerhet.</p>\n<p>Man kan si så mye og mangt om <a href=\"https://www.wordpress.com\">Wordpress</a>. Men en ting er sikkert og det er at Wordpress vekker en rekke følelser i min bransje. Jeg tror vi alle har et elsk-hat-forhold til Wordpress.</p>\n<blockquote>\n<p>Jeg tror vi alle har et elsk-hat-forhold til Wordpress</p>\n</blockquote>\n<p>Som utvikler med en forkjærlighet for ytelse og universell utforming så har jeg lagt min elsk på andre CMS. Nok om det. For dette innlegget handler om noe annet: Hvordan man kan bruke Wordpress sin (til nå) sterkeste side og lage et optimalisert statisk nettsted.</p>\n<p>I 2017 hadde Wordpress i snitt <a href=\"https://w3techs.com/technologies/history_overview/content_management\">59% markedsandel</a> av kjente CMS. Så sjansen er stor for at den som skal sørge for innhold på et nettsted er kjent med eller allerede har alt innholdet sitt i Wordpress.</p>\n<p><img src=\"https://cdn-images-1.medium.com/max/10944/1*ElZM2hjwYLDE29GCAmYxoA.jpeg\" alt=\"Wordpress står som en sterk bauta blant verktøy som brukes til innholdsproduksjon på internett. Svært mange kjenner dette verktøyet selv om de kun skriver og produserer innhold. De trenger ikke å kunne noe om mekanismen som jobber i bakgrunnen og som lager nettsidene.\"><em>Wordpress står som en sterk bauta blant verktøy som brukes til innholdsproduksjon på internett. Svært mange kjenner dette verktøyet selv om de kun skriver og produserer innhold. De trenger ikke å kunne noe om mekanismen som jobber i bakgrunnen og som lager nettsidene.</em></p>\n<p>Så når jeg for kort tid siden fant ut at via et <a href=\"http://v2.wp-api.org/\">REST API</a> kan hente ut innhold fra Wordpress så lyste det opp ei lampe over hodet mitt. 1 + 1 ble plutselig mer enn 2.</p>\n<p>Hvorfor ikke prøve å bruke Wordpress som et avkoblet CMS og så generere optimalisert statisk nettsted?</p>\n<p>Da dekker man brukervennligheten i å produsere innhold (som veldig mange kjenner til) samt beholder alle fordelene med statisk generert nettsted.</p>\n<p>Koden finner du her: <a href=\"https://github.com/sjsd/static-site-generator-from-wordpress-rest-api/\">https://github.com/sjsd/static-site-generator-from-wordpress-rest-api/</a></p>\n<h2>Kort om koden</h2>\n<ul>\n<li>Bruker Wordpress REST API</li>\n<li>Kan hente ut data fra enten egendrevet blogg eller blogg på <a href=\"http://wordpress.com/\">Wordpress.com</a></li>\n<li>Bygger statiske HTML-filer</li>\n</ul>\n<p>Tanken er å bruke Wordpress som avkoblet CMS og som CDN for innhold som f.eks. bilder.</p>\n<h2>Bakgrunn</h2>\n<p>Prosjektet begynte med en liten personlig utfordring for å se om jeg fikk det til og for å heve min egen kunnskap om de ulike metodene og verktøyene som jeg har tatt i bruk. Jeg påstår ikke at dette løser enhver utfordring for å produsere innhold på internett.</p>\n<p>Koden er altså et «proof of concept» og må ses på som et utgangspunkt som du kan bygge videre med. Eller skrote alt sammen og skrive en bedre kode selv. Idéen fikk du gratis av meg.</p>\n<p>Følg utviklingen av koden på Github <a href=\"https://github.com/sjsd/static-site-generator-from-wordpress-rest-api/\">github.com/sjsd/static-site-generator-from-wordpress-rest-api/</a> og følg meg på Twitter <a href=\"https://twitter.com/sjsd\">twitter.com/sjsd</a></p>\n","thumbnail":"","image":"https://res.cloudinary.com/sjsd/image/upload/c_scale,q_60,w_896/nz0dyqf6djkvyyiidptr","externalUrl":"","created_at":1559729722590,"updated_at":1560329661402,"path":"/skriverier/wordpress-som-avkoblet-cms","date":"2018-02-02 00:00:00","source":"https://medium.com/escio/wordpress-som-avkoblet-cms-3d7a96848506"}},{"node":{"id":"8","title":"Hamar — byen som er perfekt for selvkjørende busser","subtitle":"","abstract":"12. april 2016 foreslo jeg på Facebook at hvis ny jernbanestasjon ble plassert ved Vikingkipet så kan vi bruke dagens jernbanetrasé til en bybane eller lokaltog for regionen rundt Hamar. Her kommer en oppfølgning.","bodytext":"<p>Hele dette innlegget kan du lese her https://www.facebook.com/notes/helge-johnsen/la-meg-presentere-bybane/10153479883452401/</p>\n<p>Selv om innlegget ikke skapte noe storm i vannglass så ble det en ikke så liten diskusjon og jeg ble også kontaktet privat om det jeg skrev. Siden den gang har verden gått fremover og jeg har blitt en smule mer edruelig.</p>\n<p>For det å bygge en bybane eller legger til rette for et lokaltog i en by med knappe 30000 innbyggere + noen tusen som bor inntil kommunegrensa ville vært et prosjekt som hadde fått stuetårnet til å blekne.</p>\n<blockquote>\n<p>Siden den gang har verden gått fremover og jeg har blitt en smule mer edruelig.</p>\n</blockquote>\n<p>Ja verden har gått fremover. Den har kommet så langt at jeg tidligere i høst satte meg selv inn i en buss uten sjåfør. En buss som kjørte meg og andre passasjerer fra A til B. Midt i sentrum av Hamar. Hvor fantastisk er ikke det?</p>\n<p><img src=\"https://cdn-images-1.medium.com/max/7936/1*VfV824wIGPonEoYMQ0Jq3w.jpeg\" alt=\"EZ10 er en elektrisk buss med plass til 12 passasjerer. Ved behov som f.eks. i perioder hvor der er mange passasjerer kan flere enheter kjedes sammen som et tog. EZ10 kjører på forhåndsdefinerte strekninger som legges inn ved at en operatør kjører ruta. Alle stoppesteder som skal benyttes blir også lagt inn. EZ10 har redundante sikkerhetssystemer og observerer verden rundt seg ved hjelp av visuell gjenkjennelse, laser og GPS. Det vil justere bane og fart hvis bevegelige objekter kommer i veien for planlagt trasé. Foto: Helge Johnsen.\"><em>EZ10 er en elektrisk buss med plass til 12 passasjerer. Ved behov som f.eks. i perioder hvor der er mange passasjerer kan flere enheter kjedes sammen som et tog. EZ10 kjører på forhåndsdefinerte strekninger som legges inn ved at en operatør kjører ruta. Alle stoppesteder som skal benyttes blir også lagt inn. EZ10 har redundante sikkerhetssystemer og observerer verden rundt seg ved hjelp av visuell gjenkjennelse, laser og GPS. Det vil justere bane og fart hvis bevegelige objekter kommer i veien for planlagt trasé. Foto: Helge Johnsen.</em></p>\n<p>Så lenge ingen sa meg imot når jeg foreslo bybane og i fare for å bli oppfattet som Vinglepetter så får jeg være den første til å skrote forslaget om bybane. Ja det vil jo si at jeg bytter ut bybanen med autonome busser.</p>\n<p><div class=\"embed-responsive embed-responsive-16by9\"><iframe class=\"embed-responsive-item youtube-player\" type=\"text/html\" width=\"640\" height=\"390\" src=\"https://www.youtube.com/embed/BTBwDKuYDCs\" frameborder=\"0\" webkitallowfullscreen mozallowfullscreen allowfullscreen></iframe></div></p>\n<h2>Trasé</h2>\n<p>Ved å fjerne jernbanen der den går igjennom sentrum i dag så kan man lage en egen trasé for selvkjørende busser. Da kan man fortsatt senke traséen ned på bakkeplan slik at man vinner tilbake utsikten til Mjøsa.</p>\n<h2>Sikkerhet</h2>\n<p>Det er ingen tvil om at det finnes kritiske røster til selvgående kjøretøy. Har man en egen trasé hvor ingen andre kjøretøy befinner seg så vil en selvgående buss være svært trygg.</p>\n<h3>Sikkerheten i fremtiden</h3>\n<p>Teknologien utvikles i en rasene fart. Mye raskere enn hva disse bussene i dag kjører. Så i fremtiden vil vi garantert se selvgående busser sammen med all annen trafikk.</p>\n<p>Det vil jo si at den ruta som i dag legges til grunn for selvgående buss i Hamar kan utvides.</p>\n<h2>Trasé i dag og i fremtiden</h2>\n<p>Legge vi sammen dagens løsning med fremtiden så vil vi altså se at en selvkjørende buss vil ha egen trasé igjennom sentrum uberørt av rushtrafikk og som kan ha ruter som sprer seg som grener fra en hovedåre og utover hvilket som helst boligfelt i Hamar.</p>\n<p>La oss benytte den traséen som allerede er der til selvkjørende buss. Forbi sentrum er det ikke lenger et så stor behov for et så høyt flomvern. Så den delen kan senkes ned på «bakkeplan» og vi kan beholde den flotte utsikten og promenaden til Mjøsa.</p>\n<h2>Sykkelbyen Hamar</h2>\n<p>I skrivende stund så kan vi fastslå at prosjektet med å gjøre Hamar til en sykkelby ikke slo helt an. Veien dit er lang. Dagens jernbanetrasé som går igjennom Hamar er bred nok til at den kan romme et felt for selvkjørende buss og et sykkelfelt. For ved å lage eget felt for sykkel så sparer vi inn plass der vi prøver å tvinge inn sykkelfelt sammen med biltrafikk. Nå snakker vi om å ikke bare slå to fluer i en smekk, men hele tre fluer i samme smell.</p>\n","thumbnail":"","image":"","externalUrl":"","created_at":1559723230830,"updated_at":1559740898499,"path":"/skriverier/hamar-byen-som-er-perfekt-for-selvkjorende-busser","date":"2017-11-21 00:00:00","source":"https://medium.com/@helgejohnsen/hamar-byen-som-er-perfekt-for-selvkj%C3%B8rende-busser-b9d40b87463"}},{"node":{"id":"7","title":"Når målet er det samme men utgangspunktet er ulikt","subtitle":"","abstract":"Hvordan klare å samarbeide i et IT-prosjekt når utgangpunktet og forutsetningen for de involverte utviklerne ikke er det samme? Tankene og spørsmålene svirrer i hodet mitt etter en kort diskusjon i utviklingen av teknologi for å utføre og sette opp prosjekter.","bodytext":"<p>For juniorutvikleren så er utgangspunktet og forutsetningene noe helt annet enn seniorutvikleren. Fellesnevneren er at begge to ønsker den meste effektive veien til mål. Der er de enige.</p>\n<p>Jeg vet dette innlegget er langt. Medium anslår at det vil ta deg i underkant av 8 minutter å lese hele teksten. Derfor har jeg en <a href=\"https://en.wikipedia.org/wiki/TL;DR\">TL;DR</a>, krydret litt med bilder for å byte opp og brukt noen overskrifter. Emnet er et stort lerret å bleke. Jeg er inne på noen få punkter av svært mange faktorer som spiller inn for at et prosjekt skal være vellykket.</p>\n<p>I dette innlegget drøfter jeg hvilken egenskaper både juniorutvikleren og seniorutvikleren bør ha i tillegg til kunnskap om selve jobben de utfører.</p>\n<h3>TL;DR</h3>\n<p>Ingen kan kjøre et sololøp om vi sammen skal bli gode. Mange fokuserer på verktøyene. Det er ikke alltid verktøyene som er løsningen for en smidig gjennomføring. Nøkkelen for suksess er kunnskapdeling og stikkord som <strong>ydmykhet</strong>, <strong>åpenhet</strong>, <strong>kommunikasjon</strong> og <strong>samarbeidsvilje</strong>.</p>\n<p><em>Helt nederst i teksten har jeg listet opp noen få anbefalte lenker.</em></p>\n<p><img src=\"https://cdn-images-1.medium.com/max/2000/1*OInWevGaJqAe5tpYD8KbRg.jpeg\" alt=\"Prosedyrer er sjelden feil. At hver enkelt lager sin egen prosedyre basert på slik man selv jobber funker. Men er ikke effektivt. Beste måten er å dele på kunnskapen slik at alle blir like gode og følger de samme prosedyrene.\"><em>Prosedyrer er sjelden feil. At hver enkelt lager sin egen prosedyre basert på slik man selv jobber funker. Men er ikke effektivt. Beste måten er å dele på kunnskapen slik at alle blir like gode og følger de samme prosedyrene.</em></p>\n<p>I IT-verden kan det være et stort gap mellom juniorutvikleren og seniorutvikleren. Felles er at de begge to gyver løs på oppgavene med stort mot. Ofte er resultatet det samme. Men veien, og når jeg nå skriver veien så mener jeg koden, og tiden man bruker kan være ulik.</p>\n<p>Det er på tide med noen stikkord for å drive denne teksten videre: <strong>ydmykhet</strong>, <strong>åpenhet</strong>, <strong>kommunikasjon</strong> og <strong>samarbeidsvilje</strong>.</p>\n<h2>Juniorutvikleren</h2>\n<p>Juniorutvikleren, enten det er en erfaren junior eller nyansatt, må våge å innse egen svakhet. Det er ingen som blir mester av å tro at man er en mester.</p>\n<p>Å vise <strong>ydmykhet</strong> på at man ikke kan alt og ikke minst være <strong>åpen</strong> på at enkelte ting er krevende er ikke en svakhet. Det er en styrke å kunne ha en god selvinnsikt. Men ingen hvilepute.</p>\n<p>Spesielt for nyansatte kan det være å balansere på kniveggen mellom å være ærlig på at man ikke er så god som senioren og vise at man er verdig til å beholde jobben. Det er likevel bedre å komme med de dumme spørsmålene enn å lure seg selv og andre til å tro at dette er noe man kan.</p>\n<p>Det jeg kaller en <em>erfaren junior</em> er han som ikke lengre er nyansatt men utfører junioroppgaver. For en erfaren junior så gjelder det samme som for den nyansatte junioren. Man må våge å være åpen på at ting ikke nødvendigvis er så lett.</p>\n<p>For en junior så er det viktig at man er lydhør og suger til seg ny kunnskap.</p>\n<p><img src=\"https://cdn-images-1.medium.com/max/6000/1*LTg3z8DXEuzawa8LzVzd_A.jpeg\" alt=\"En workshop eller god oppstart av prosjekter kan være en god måte å dele kunnskap. Men det kan også være en god måte å dele / sette forventninger til prosedyrer og resultat. Det er lov å sette krav forutsatt at man er med å dele kunnskap slik at alle på laget kan fylle kravene.\"><em>En workshop eller god oppstart av prosjekter kan være en god måte å dele kunnskap. Men det kan også være en god måte å dele / sette forventninger til prosedyrer og resultat. Det er lov å sette krav forutsatt at man er med å dele kunnskap slik at <strong>alle</strong> på laget kan fylle kravene.</em></p>\n<h2>Seniorutvikleren</h2>\n<p>Like mye som for juniorutvikleren så må seniorutvikleren våge å innse egne svakheter. Samtidig som at seniorutvikleren har en utøvende makt. Gjerne den som setter standarden eller bestemmer prosedyrene. Hvis det skulle finnes noe slikt da.</p>\n<p>Når juniorutvikleren burde fokusere på åpenhet og ydmykhet ovenfor sine egne evner og kunnskaper så bør seniorutvikleren fokusere på <strong>kommunikasjon</strong> og <strong>samarbeidsvilje</strong>.</p>\n<p>En god senior har mye kunnskap og lang erfaring. Likevel er det aldri for sent å lære en gammel hund nye triks.</p>\n<p>Hvis seniorutvikleren skal kunne få med seg resten av laget (et lag består jo ofte av en blanding seniorer og juniorer) så er det viktig at man kommuniserer hvordan og hvorfor ting bør være som de bør være.</p>\n<p>Selv om junioren kan oppleves som en akilleshæl i et prosjekt så vil ikke den akilleshælen forsvinne om man ikke er villig til å være med å styrke den. Det bør utøves en vilje til å kunne samarbeide med juniorer.</p>\n<p>Å fjerne det svakeste leddet i en kjede gjør faktisk ikke kjeden sterkere. Arbeidsmengden blir større på de gjenværende. Ved å styrke det svakeste leddet så styrker man hele kjeden.</p>\n<p><img src=\"https://cdn-images-1.medium.com/max/7680/1*BnYMqjG15xrm0cCAQ5lVLQ.jpeg\" alt=\"Det er krevende å sette seg inn i at andre ikke oppfatter verden slik man selv gjør\"><em>Det er krevende å sette seg inn i at andre ikke oppfatter verden slik man selv gjør</em></p>\n<h2>Den gode læremester</h2>\n<p>Jeg hadde en matematikklærer på høgskolen som ikke kunne forstå at vi elever ikke forsto hva han snakket om. Forstår du?</p>\n<p>Han tok alltid den samme frasen: <em>dette skulle dere ha lært på videregående</em>.</p>\n<p>Hvem har vel ikke opplevd det at noen forventer at man skal kunne noe man aldri har hørt om tidligere? Vent nå litt, jeg hadde jo også en lærer på videregående som i norsktimen dro samme frase: <em>dette skulle dere ha lært på ungdomsskolen</em>.</p>\n<p>Lærerne hadde altså så store kunnskap om faget at de ikke klarte å sette seg inn i elevenes ståsted. De klarte rett og slett ikke å forstå at elevene syntes det de snakket om var vanskelig.</p>\n<blockquote>\n<p><strong>Dette skulle dere ha lært på [<strong>sett inn skoletrinn her</strong>]!</strong>\nNødutgang når elevene ikke forstår hva det undervises i.</p>\n</blockquote>\n<p>Samtidig så ble frustrasjonen i klasserommet større og større. Men kunnskapen den forble kun hos våre lærere.</p>\n<p>Vi som elever skulle heller forklart vår lærere hvorfor vi ikke forsto hva de forsøkte å undervise oss. Først da hadde de (<em>kanskje med godviljen</em>) klart å endre på metoden for undervisning slik at elevene forsto.</p>\n<p>Men det var ingen som turte å ta til ordet fordi de fryktet for lærerens karaktersetting. Det er i mange tilfeller bedre å tie stille enn å bekrefte at man er dum.</p>\n<p><img src=\"https://cdn-images-1.medium.com/max/15904/1*nq46WFCJJmbQw7DIY1LMTg.jpeg\" alt=\"Kunde, prosjektleder, utviklere, elever, juniorer, seniorer, sjefen, vaskehjelpen … ja alle kan komme i situasjoner hvor de mister motet, møter veggen og blir frustrerte. Fallgruvene er mange. Det hjelper å ta en pause og tenke på helheten fremfor å fokusere på en enkel utfordring.\"><em>Kunde, prosjektleder, utviklere, elever, juniorer, seniorer, sjefen, vaskehjelpen … ja alle kan komme i situasjoner hvor de mister motet, møter veggen og blir frustrerte. Fallgruvene er mange. Det hjelper å ta en pause og tenke på helheten fremfor å fokusere på en enkel utfordring.</em></p>\n<h2>Fallgruver</h2>\n<p>For det er noen fallgruver …</p>\n<p>For en juniorutvikleren så kan seniorutvikleren og prosjektleders vrede føles skummel. Man risikerer at prosjektleder ikke tar en med på neste prosjekt. At seniorutvikleren ikke ønsker å samarbeide. I dette tilfellet gjør man det stikk motsatte av de punktene jeg foreslår i teksten over og ting kommer ikke frem i dagens lys før det er betent.</p>\n<h3>… for bedriften</h3>\n<p>Som bedrift så er det kanskje lettere å se på økonomien fremfor den kollektive kunnskapen i bedriften. Så lenge prosjektet blir levert til avtalt tid og helst med overskudd så er det lett å se igjennom fingrene på kvalitet og kanskje at seniorutviklerne har dratt hele lasset etter at juniorutviklerne ble fjernet fra prosjektet.</p>\n<p>Den beste metoden er å heller bruke tid på å styrke juniorene. På sikt vil jo det styrke den kollektive kunnskapen i bedriften på tvers av prosjekter. Og dermed kan også bedriften ta på seg flere og mer inntektsbringende prosjekter.</p>\n<p>I større grad en juniorutvikler kan stå på egne ben jo større styrke har bedriften.</p>\n<h3>… for junioren</h3>\n<p>Som Sonny Reico <a href=\"https://hackernoon.com/why-its-hard-to-be-a-programmer-24278ed54389\">skriver</a> så finnes det en mengde artikler og gjennomganger på internett man kan lese for å styrke sin egen kunnskap. Men hvem av dem er legitime og er av god kvalitet?</p>\n<p>Når man skal lære seg noe som er helt ukjent så har man som junior ofte ingen referansepunkt.</p>\n<blockquote>\n<p>With no reference point, it’s like walking the street with blindfolds attached around your eyes, or chasing something that’s about to get away.</p>\n</blockquote>\n<ul>\n<li>Sonny Recio</li>\n</ul>\n<p>Å bygge seg opp kunnskap tar tid. Selv har jeg (uten at dette er et pro-tips) bygget meg opp en anstendig liste med RSS-feeds som jeg abonnerer på. Med erfaring så har jeg klart å skille ut de gode fra de dårlige. Men det er fortsatt vanskelig å skille ut hvilken artikler som er verdt å lese og hvilken artikler som er aktuelt å lese for å styrke sin egen kunnskap.</p>\n<p>Men fortsett og lese. Forsøk å snapp opp det seniorene snakker om og undersøk på egenhånd. Da kan man faktisk stille kvalifiserte spørsmål uten å være helt på bar bakke.</p>\n<h3>… for senioren</h3>\n<p>Å ha en person som ikke forstår deg på laget kan tømme enhver person for krefter. Det kan være fristende, fordi det tar kortere tid og er lettere, å utføre oppgaver selv fremfor å forklare eller lære noen å gjøre det samme. Stol på meg, selv vi juniorer kjenner på den følelsen noen ganger.</p>\n<p>Prøv å tenkt tilbake på den tiden du selv var junior og til tider famlet i mørke. Det er ikke snakk om at junioren skal kunne alt det du kan. I tillegg er de fleste juniorer rimelig oppegående. Så ved å hjelpe dem i riktig retning så får de til mye på egen hånd.</p>\n<p>Gi junioren tid til å prøve og feile. Ikke prøv på et sololøp. Det vil bare slite deg selv ut. Tid brukt er tid spart.</p>\n<h3>… prosjektleder</h3>\n<p>En prosjektleder ønsker naturligvis å bygge seg et lag med kun de beste. Men det er ikke alltid man er privilegert og kan gjøre dette.</p>\n<p>Ved å ta med et godt knippe utviklere med ulike erfaring og ved å våge og budsjettere med tid til opplæring så kan man likevel komme svært så godt ut av det.</p>\n<p>Det må settes av tid til at de som skal utføre oppgavene får snakke sammen. Ikke bare i oppstarten av et prosjekt men også underveis.</p>\n<p>Det er ikke noe i veiene for å sette samme to vidt forskjellige utviklere på oppgaver. Så fremt de ikke er helt på hver sin kant da. Men her kommer jo åpenhet og kommunikasjon inn i bildet.</p>\n<p><img src=\"https://cdn-images-1.medium.com/max/8370/1*XBArRfC4qse0UaOJqAM1EA.jpeg\" alt=\"Det høres ut som en klisje, men godt lagarbeid er veien til seier!\"><em>Det høres ut som en klisje, men godt lagarbeid er veien til seier!</em></p>\n<h2>Anbefalt lesning:</h2>\n<p><a href=\"https://hackernoon.com/why-its-hard-to-be-a-programmer-24278ed54389\">Why it’s hard to be a programmer</a>\n<a href=\"https://hackernoon.com/developers-the-why-and-how-to-writing-technical-articles-54e824789ef6\">Developers: The Why and How to Writing Technical Articles</a>\n<a href=\"https://www.atlassian.com/blog/add-ons/5-real-life-examples-beautiful-technical-documentation\">5 real-life examples of beautiful technical documentation</a>\n<a href=\"https://medium.freecodecamp.org/jon-skeet-the-chuck-norris-of-programming-ee5781c7e18a\">Jon Skeet — The Chuck Noris of programming</a></p>\n","thumbnail":"","image":"","externalUrl":"","created_at":1559723063715,"updated_at":1559740892916,"path":"/skriverier/nar-malet-er-det-samme-men-utgangspunktet-er-ulikt","date":"2017-11-05 00:00:00","source":"https://medium.com/@helgejohnsen/n%C3%A5r-m%C3%A5let-er-det-samme-men-utgangspunktet-er-ulikt-b2f1be7ec17c"}},{"node":{"id":"6","title":"Bevar Hamar flyplass","subtitle":"","abstract":"Hamar flyplass står i fare for å bli historie. I takt med at nye boligområder har blitt anlagt i nærheten av flyplassen har støy vært et omdiskutert tema. Sterke krefter ønsker å fjerne flyplassen til fordel for flere boliger. Dette står i kontrast til hva folk flest ønsker og hva som er fornuftig.","bodytext":"<p><img src=\"https://cdn-images-1.medium.com/max/6912/1*asqn_IfhROL_LZsb9aAu5Q.jpeg\" alt=\"Av Bluskies — Eget verk, CC BY-SA 3.0, https://commons.wikimedia.org/w/index.php?curid=5046653\"><em>Av Bluskies — Eget verk, CC BY-SA 3.0, <a href=\"https://commons.wikimedia.org/w/index.php?curid=5046653\">https://commons.wikimedia.org/w/index.php?curid=5046653</a></em></p>\n<h2>Fakta om flyplassen</h2>\n<h3>Drift</h3>\n<p>Hamar Lufthavn er en allmenn flyplass uten tårntjeneste. Flyplassen driftes av Innlandet Luftsportsenter AS som eies av brukerne HAGL fallskjermklubb og Hedmark Flyklubb.</p>\n<h3>Trafikk</h3>\n<p>Den er en av de få flyplassene i Norge som er åpen for nyttetrafikk 24 timer i døgnet med unntak av søndager og helligdager.</p>\n<p>Hamar flyplass er eneste flyplass på indre Østlandet som har eget drivstoffanlegg. Dette benyttes blant annet av ambulansefly. Flyplassen har et godt lysanlegg, og kan motta fly også på nattetid. Dette er av sikkerhetsmessig viktighet (transport til sykehus om natta). Alternativ nattlanding kan bare skje på Fagernes, Røros og Torp.</p>\n<p>Det er lang ventetid, dyrt og vanskelig for småfly å bruke Gardermoen. Fra en lokal flyplass til en annen lokal flyplass vil som oftest reisetiden reduseres med 3–5 timer på grunn av man unngår ventetid for å få flygetillatelse.</p>\n<h3>Plassering og vær</h3>\n<p>Værforholdene er meget stabile og gode. Flyplassen har derfor en av landets høyeste regulariteter.</p>\n<p><img src=\"https://cdn-images-1.medium.com/max/10752/1*LvEZ8Jrk7XE1dzhIAflmvA.jpeg\" alt=\"Undertegnede med et unormalt bredt smil når jeg fikk være med opp i lufta under åpen dag på Hamar flyplass i 2017\"><em>Undertegnede med et unormalt bredt smil når jeg fikk være med opp i lufta under åpen dag på Hamar flyplass i 2017</em></p>\n<h2>Hvorfor bevare Hamar flyplass?</h2>\n<p>Bare basert på faktaene jeg nevner over her så kan man allerede konkludere med at flyplassen har en ønsket posisjon på Østlandet. At flyplassen er døgnåpen og fungerer som et viktig punkt for beredskap som ambulansetjeneste og politi er argument nok.</p>\n<p>Østlandet består av store områder med skog og utmark. Å oppdage brann i disse områdene på et så tidlig tidspunkt som mulig er kritisk for å begrense skade ved skogbrann. Frivillige sitt arbeid med brannvakt er uvurderlig.</p>\n<p>I disse dager diskuteres det om hvor et nytt hovedsykehus for Hedmark og Oppland skal plasseres. Av de alternative plasseringene for nytt sykehus så er Hamar flyplass det stedet med det beste værforholdet. Ved plassering av en eventuell ny base for ambulansehelikopter bør værforbeholdene vektlegges.</p>\n<p>Jeg mener ikke at sykehuset skal ligge på Hamar. Men basen for helikopter må ligge et sted hvor det kan lette. For kommer ikke helikopteret seg opp i luften så har det ingen nytte.</p>\n<p>En plassering av basen bør evt. legges i forbindelse med Hamar flyplass. Evt. ha Hamar flyplass som et nødstilfelle når været ikke tillater lufttrafikk ved ny base.</p>\n<h2>Hamar i fremtiden</h2>\n<p>Med ny jernbane og ny motorvei så samles Innlandet til en sterkere region. Med Hamar som smørøye i regionen så kreves det områder for boliger.</p>\n<p>Asplan Viak har på engasjement fra Hamar kommune utredet en analyse, vurderinger og anbefalinger for fortetting i Hamar. I korte trekk så anbefales en fortetning for å bevare beboeres friområder og fritidstilbud i Hamar.</p>\n<p>Det er rom for å bevare Hamar flyplass og samtidig få plass til flere beboere i Hamar.</p>\n<p>At Hamar har en så viktig funksjon som en flyplass styrker Hamar som by. Hamarregionen Utvikling jobber aktivt med å trekke til seg nye arbeidsplasser og beboere. En lokal flyplass vil øke konkurransefortrinnet fremfor alle andre byer som ligger innen 2 timers kjøretur fra Oslo. Ingen andre har et slik tilbud.</p>\n<h2>Hamar flyplass er en viktig del av Hamars fremtid</h2>\n<p>Med ny teknologi, nye reisemåter, droner og mindre fly står lufttransport foran store endringer. Sentrumsnær rullebane er en viktig del av fremtidige kommunikasjonsbehov for ambulanse, næringsliv, beredskap, rekreasjon, opplevelser, turisme og personlig transport. Bli med å skriv under for å bevare Hamar flyplass <a href=\"https://minsak.no/sak/1271\">https://minsak.no/sak/1271</a></p>\n<p><strong>Kilder:</strong>\n<a href=\"https://no.wikipedia.org/wiki/Hamar_flyplass,_Stafsberg\">https://no.wikipedia.org/wiki/Hamar_flyplass,_Stafsberg</a>\n<a href=\"http://www.hagl.no\">http://www.hagl.no</a>\n<a href=\"http://www.hamarlufthavn.no/\">http://www.hamarlufthavn.no</a>\n<a href=\"http://www.hedmarkflyklubb.no\">http://www.hedmarkflyklubb.no</a>\n<a href=\"https://fortetting.wordpress.com/\">https://fortetting.wordpress.com</a></p>\n","thumbnail":"https://res.cloudinary.com/sjsd/image/upload/c_lfill,h_405,q_60,w_720/vkyes6sezvg5nyboftym","image":"","externalUrl":"","created_at":1559722818751,"updated_at":1568704730952,"path":"/skriverier/bevar-hamar-flyplass","date":"2017-10-16 00:00:00","source":"https://medium.com/@helgejohnsen/bevar-hamar-flyplass-69c29e77caa9"}},{"node":{"id":"5","title":"Nå er jeg mest lei debatten om jernbanen igjennom Hamar","subtitle":"","abstract":"Ny jernbane med dobbeltspor mellom Oslo og Hamar. Lovnad om reisetid på knappe 1 time med hurtigtog var det å lese i lokalavisa. Jubelen sto høyt inne i meg. Samtidig så startet debatten om hvordan den nye fire felts europaveien skulle passere naturreservatet i utkanten av bygrensa.","bodytext":"<p>Noen inne i Tigerstaden hadde oppdaget at Norge besto av mer enn det som er innenfor Ring 3. Hamar hadde dukket opp på radaren og nå skulle vi altså få firefelts motorvei og dobbeltsporet jernbane.</p>\n<p>Tog hver halve time fra Hamar inn til Oslo og i retur. Hamar vokser og blir mer og mer attraktiv. Med en reisetid på knappe en time så ville folk bruke kortere tid fra Hamar og inn til sentrum av Oslo enn de som i dag bor i Oslo bruker på kollektivtrafikk. Innlandet vokser og Hamar blir en naturlig innlandshovedstad.</p>\n<p><strong>Gleden var til å ta på!</strong></p>\n<p>Samtidig begynte debatten om hvor i all verden den nye jernbanen skulle passere Hamar. For det var ikke bare til Hamar den skulle. Innlandet stopper ikke på Hamar på vei nordover. Den strekker seg så mye lengre. Skal Innlandet vokse så er det naturlig at vi får med oss våre brødre i Gudbrandsdalen.</p>\n<p>Det betyr at ny jernbane ikke bare kommer til Hamar, den skal også passere Hamar. Det var da debatten tok av. Jernbaneverket (nå Bane Nor) la frem planer som fikk hele befolkningen i Hamar til å steile.</p>\n<p>En av dem var å legge en stor betongbru tvers igjennom indrefiléen til Hamar og la godstog dundre tvers igjennom småbåthavn og strandsona. Dette ble senere skrinlagt og endret til andre løsninger.</p>\n<p>Flere alternativer ble raskt presentert. Kommunen forsøkte så godt de kunne å presentere alternativene på en nøytral måte. Men ledende politikere var redd for å ta standpunkt og kommunevalget ristet godt i kommunestyret. Ordføreren ble ikke gjenvalgt og lokalavisa kunne avsløre sterke interne stridigheter i det politiske miljøet på mange kanter.</p>\n<p>Det som tidlig var moderate og faktabaserte avisinnlegg i debatten om hvor nye jernbanesviller skulle legges ble til skittkasting og personangrep. Alt i «beste sendetid» i lokalavisa. Samtidig som at avisa ikke klarer å skjule sin egen agenda for hvilket trassevalg de selv foretrekker.</p>\n<p>Det var nå jeg sluttet å lese det avisa hadde å tilby av innhold om jernbanedebatten på Hamar. Enten det var redaksjonelt innhold eller leserinnlegg. Skittkasting og personangrep hører ikke hjemme i en debatt som vil påvirke byen min de neste 100 årene.</p>\n<p>Det er mine barn og barnebarn som må leve med at godt voksne mennesker i dag ikke klarer å forholde seg til fakta og god folkeskikk.</p>\n<p>Gleden jeg følte for noen år tilbake forsvant som dugg for solen. Nå er jeg bare lei. Jeg er lei debatten. Lei meg fordi folk ikke kan oppføre seg. I tillegg er jeg mest redd for at Bane Nors forslag og stadig endringer og fargelegging av rapporter fører til at jernbanen ødelegger for Hamar i uoverskuelig fremtid.</p>\n<p>I sommer sto deler av regjeringen i Hamar og på direktesendt fargefjernsyn støttet kommunes ønske om plassering av ny jernbane. Men … det må utredes bedre. Så istedet for å sette en strek en gang for alle så får vi nå 1–2 år med flere avisinnlegg og steilende debatter.</p>\n<p>Nå må de organer som kan ta en avgjørelse en gang for alle ta en avgjørelse. Uavhengig av hvor feil eller riktig den er. Hamar kan ikke settes på pause i 2 nye år i påvente av enda flere ulne rapporter.</p>\n","thumbnail":"","image":"","externalUrl":"","created_at":1559722704456,"updated_at":1560329661402,"path":"/skriverier/na-er-jeg-mest-lei-debatten-om-jernbanen-igjennom-hamar","date":"2017-10-10 00:00:00","source":"https://medium.com/@helgejohnsen/n%C3%A5-er-jeg-mest-lei-debatten-om-jernbanen-igjennom-hamar-115e51f14bfa"}},{"node":{"id":"1","title":"Hvorfor jeg ga opp Stockphotos","subtitle":"","abstract":"Først av alt så er jeg hobbyfotograf. Fotografere er en lidenskap like mye som en hobby. Altså ikke en del av mitt yrke. Likevel tar jeg meg tid til å fotografere. Jeg liker å tenke på komposisjon, lys, farger og alt det som gjør fotografering gøy. Mange av mine bilder blir liggende lagret på datamaskinen min. De blir aldri vist frem til noen.","bodytext":"<p>Opp igjennom årene så har jeg benyttet meg av ulike tjenester for å vise frem det jeg synes har vært mine flotteste bilder. Noen av tjenestene har kommet og andre tjenester har forsvunnet. Noen av tjenestene eksisterer i dag men i en annen form enn de opprinnelig hadde. Jeg har hatt egne nettsider med gallerier. Dette har ført til at jeg også har måttet bruke tid på vedlikehold av nettstedet fremfor å fotografere. I nyere tid har tjenester som <a href=\"https://www.instagram.com/sjsd/\">Instagram </a>og <a href=\"https://www.facebook.com/helge.johnsen\">Facebook</a> gjort det lett å dele bilder med de fordeler og ulemper det medfører.</p>\n<p><img src=\"https://cdn-images-1.medium.com/max/7300/1*dTVCMKl5sODpfX7TzSTZAA.jpeg\" alt=\"Det er ikke alltid det passer å ta med speilreflekskameraet og som folk flest så knipser jeg også en del hverdagsbilder med mobiltelefonen. De blir gjerne liggende uredigert eller så redigeres de på mobiltelefonen før de deles på f.eks. Facebook eller Instagram.\"><em>Det er ikke alltid det passer å ta med speilreflekskameraet og som folk flest så knipser jeg også en del hverdagsbilder med mobiltelefonen. De blir gjerne liggende uredigert eller så redigeres de på mobiltelefonen før de deles på f.eks. Facebook eller Instagram.</em></p>\n<p>Selv om jeg de senere årene har utviklet og forbedret mine fotografiske kunnskaper og uttrykk så har jeg kommet i et situasjon hvor de fleste bilder er av privat karakter. Som far som verner sterkt rundt mine barns rettigheter og ikke ønsker at andre skal kunne bruke bilder av dem annet enn å se på dem så har utvalget av bilder for offentligheten blitt mindre.</p>\n<p>I en travel hverdag mellom jobb og familieliv får jeg likevel litt tid til å pleie interessen for fotografering. Så hvordan skal jeg kunne dele mitt arbeid så andre kan ta del og ikke minst dra nytte av det? Svaret for meg ble å opprette en profil på et nettsted som tilbyr gratis bilder til fri bruk.</p>\n<p>Dette nettstedet har jeg benyttet meg mye av. Både privat men også i jobb. Så det føltes svært naturlig å gi noe tilbake til det samfunnet. Hvis stillingstittelen «stockphotographer» eksisterer så ble jeg en «stockphotographer».</p>\n<p>Det sies at den største kritikeren er seg selv. Det kjenner jeg meg godt igjen i. Først var jeg veldig skeptisk. Men etter å ha sett på mange av bildene som fantes på det nevnte nettstedet så kom jeg frem til at mine bilder er langt bedre enn de dårligste bildene jeg fant. Teknisk sett ihvertfall.</p>\n<p><img src=\"https://cdn-images-1.medium.com/max/10368/1*Kv2hKnI_bKQ_tKYhcNCVEw.jpeg\" alt=\"Jeg er glad i konkrete objekter i bildet men eksperimenterer gjerne i grenselandet til abstrakte bilder også.\"><em>Jeg er glad i konkrete objekter i bildet men eksperimenterer gjerne i grenselandet til abstrakte bilder også.</em></p>\n<p>Hva er et bra bilde? Det er umulig å svare på. Mye pga at det avhenger av smaken til den som ser på bildet. Jeg tror likevel vi er enige om noen punkter. Et bilde uten komprimering fremstår som mye klarere og bedre å se på enn et bilde som er så komprimert at det blir uklart. Allerede der var mine bilder langt bedre enn de dårligste bildene på samme nettsted.</p>\n<p>Så jeg lastet opp et lite knippe av det jeg mente var gode bilder som andre kunne ta nytte av. Så ble de liggende der og vente på å bli godkjent. De var synlig for dem som kunne deres adressen. De ville ikke dukke opp i noen lister eller i søk før en ansatt manuelt hadde godkjent dem. Dagene gikk. Ukene gikk. Skuffelsen kom.</p>\n<p>De ble aldri godkjent. Dette til tross for at de i mine øyne var langt bedre enn mange andres bilder. Det var da jeg begynte å undersøke hvem de andre fotografene var.</p>\n<p>Uventet fant jeg ut at bak mange av de dårlige bildene så befinner det seg ikke en privat person eller en profesjonell fotograf. Men firmaer. Firma som lastet opp bilder helt ukritisk til kvaliteten til bildet. Og nettstedet må i tillegg ha godkjent disse bildene uten kritisk sans.</p>\n<p>Jeg opplever det som dårlig gjort at mine bilder ble utkonkurrert av bilder som var sterkt komprimerte og i lav oppløsning bare fordi jeg er en enkelt person mens motparten er et firma.</p>\n<p>Min karrière som «stockphotographer» har så langt stoppet her.</p>\n<p><em>Grunnen til at jeg ikke navngir nevnt nettsted er at de ikke har svart på min henvendelse. Enn så lenge beholder jeg min profil men bare til de har gitt meg et svar.</em></p>\n<p><em><strong>Oppdatering 05.10.17</strong>: Alle bildene mine er nå godkjent. 2 ½ etter at jeg la de ut. Ingen svar fra ikkenavngitt nettsted.</em></p>\n","thumbnail":"","image":"","externalUrl":"","created_at":1559650230412,"updated_at":1559734030237,"path":"/skriverier/hvorfor-jeg-ga-opp-stockphotos","date":"2017-10-07 00:00:00","source":"https://medium.com/@helgejohnsen/hvorfor-jeg-ga-opp-stockphotos-826d0377da69"}},{"node":{"id":"4","title":"Ta i bruk Autopass-brikken til å betale parkering","subtitle":"","abstract":"Her er en forretningsidé jeg ikke kommer til å tjene ei krone på. Men som forbruker kan spare penger på. Bruk Autopassbrikka til å betale for parkering. Idéen er ikke en gang ny. Det er gjort tester og forsøk på det.","bodytext":"<p>For meg så virker det som om viljen til å gjennomføre det er manglende. For hvert selskap og hver kommune som drifter en parkeringsplass sitter på hver sin tue og tjener penger på sine egne plasser, sine egne automater og sine egne bøter. I tillegg kommer spørsmålet om hvem som skal drift, hente inn penger og administrere parkeringsatsene. Det er vel her det stopper.</p>\n<p><img src=\"https://cdn-images-1.medium.com/max/2400/1*9szq_JUjzkKX7oHQHzfJJQ.jpeg\" alt=\"En brikke i vinduet kan spare deg for en hel del kostnader. F.eks. garantert å ikke få parkeringsbot igjen.\"><em>En brikke i vinduet kan spare deg for en hel del kostnader. F.eks. garantert å ikke få parkeringsbot igjen.</em></p>\n<p>Hver gang jeg kjører inn i et parkeringsanlegg så kan parkeringsselskapet registrere når jeg ankommer og når jeg forlater anlegget. Enten det er en større parkeringsplass eller parkeringshus. Det er så såre enkelt.</p>\n<p>Da kan kunden betale for den tiden han har parkert. Parkeringen blir ført opp på samme faktura som med øvrige betalinger for bompasseringer etc. Kan da vel ikke være så vanskelig det?</p>\n<p>Enklere enn å betale med kontant, kort eller APP på mobilen.</p>\n<p><em>Dette innlegget er en liten omskrivning av <a href=\"https://www.facebook.com/notes/helge-johnsen/ta-i-bruk-autopass-brikken-til-%C3%A5-betale-parkering/10153571325847401/\">mitt innlegg på Facebook</a> fra 30. mai 2016.</em></p>\n","thumbnail":"","image":"","externalUrl":"","created_at":1559716473327,"updated_at":1559740867656,"path":"/skriverier/ta-i-bruk-autopass-brikken-til-a-betale-parkering","date":"2017-10-06 00:00:00","source":"https://medium.com/@helgejohnsen/ta-i-bruk-autopass-brikken-til-%C3%A5-betale-parkering-1857818aa009"}},{"node":{"id":"3","title":"- Jeg har da ingen hemmeligheter!","subtitle":"","abstract":"Det er da samme for meg hva folk vet om meg. Jeg har da ingen hemmeligheter. Har du hørt det før? Spesielt når man prøver å snakke om personvern. Argumenter som at man ikke har noen hemmeligheter er ofte det sterkeste kortet. Men er det så enkelt? Er det greit at vi lever i en transparent samfunn hvor alle kan vite alt om alle?","bodytext":"<p>Nei det er ikke så enkelt. For bak en hver dør kan det sitte en person som ønsker å utnytte denne informasjonen. Personvern handler om retten til et privatliv og retten til å bestemme over egne personopplysninger.</p>\n<p>Er det nødvendig at noen trenger å ta vare på hvilken nettsider du besøkte i lang tid? Du som aldri gjør noe ulovlig eller har noe å skjule? Hva om det kom på avveie og ble misbruk?</p>\n<p><img src=\"https://cdn-images-1.medium.com/max/7654/1*1hZhpiGDgClKdBreodkqIQ.jpeg\" alt=\"\"></p>\n<p>Jeg jobbet 10 år i en bransje med store utskiftninger av ansatte. Å finne mennesker som holdt ut og ble værende var krevende. I tillegg finne mennesker som var dyktige i faget. Gjennomtrekken var stor.</p>\n<p>Jeg vet at min leder var svært skeptisk i å ansette gravide. Mye fordi den ansatte ville være borte eller ikke kunne ta i et tak fysisk under svangerskapet. Så ville vedkommende være borte i lengre tid i permisjon. Etter endt permisjon vet vi at småbarnsforeldre ofte må tilpasse hverdagen etter tidspunkt for henting og levering i barnehage. I tillegg er det helt normalt at barn blir syke og at en av foreldrene må være hjemme. Altså stort fravær fra jobb.</p>\n<p>Det er ikke lov for en arbeidsgiver å spørre om slikt. Men før ansettelse ble det grundig undersøkt og det ble i gråsonen snakket om under intervju av den håpefulle som kanskje kunne få seg jobb. De slue ble gravide «etter» at arbeidskontrakten var signert og kanskje prøvetiden var over.</p>\n<p>Men hva om en potensiell arbeidsgiver kunne kjøpe denne informasjonen på forhånd? Alle søknader og CV-er ble registrert i et datasystem. Leverandøren kunne lett kjøpt din søkehistorikk eller surfevaner og koblet det opp mot din jobbsøknad. Hva om du da ble filtrert vekk og aldri fikk sjansen til å få en jobb pga dette?</p>\n<p>Hva om du har søkt etter barnevogner fordi din venninne eller søster er gravid. Så mister du sjansen til å få drømmejobben. Bare fordi feilaktige antagelser basert på manglende personvern ble koblet mot ditt navn.</p>\n<p>Hva om du er homofil men bor langt inne i skapet? Men på nett har du kontakt med en hemmelig elsker eller elskerinne. Fortsatt ikke ulovlig. Men hva om du mister sjansen til å få drømmejobben fordi en sjef sitter på et kontor og er homofob?</p>\n<p>Det er ikke bare slue arbeidsgivere som kan finne på å ta en grundig bakgrunnsjekk av deg. I enhver situasjon sitter det mennesker som ønsker å vite mest mulig om deg og ditt virke. Spesielt ditt privatliv. Og de ønsker å vite mest mulig for å ta vare på det i all evighet slik at de kan koble det sammen med andre data.</p>\n<p><img src=\"https://cdn-images-1.medium.com/max/3840/1*PcL2Y20NBzJWFa2sYbUXoQ.jpeg\" alt=\"\"></p>\n<p>**GDPR **(<strong>G</strong>eneral <strong>D</strong>ata <strong>P</strong>rotection <strong>R</strong>egulation) innføres 25. mai 2018 i norge og EU. Bjørn Stærk har skrevet <a href=\"https://www.aftenposten.no/meninger/kronikk/i/V00pr/Personvernrevolusjonen-er-pa-vei-Snart-gir-EU-deg-mer-kontroll-over-personopplysningene-dine--Bjorn-Stark\">en kortfattet og grei tekst som forklarer GDPR</a> for de fleste av oss. Datatilsynet har en <a href=\"https://www.datatilsynet.no/regelverk-og-skjema/veiledere/hva-betyr/\">veileder</a> som er verdt å se på.</p>\n<blockquote>\n<p>Personvernforordningen GDPR — General Data Protection Regulation — vil gjøre det vanskeligere for myndigheter og næringslivet å lagre informasjon om deg, og gir deg rett til å vite hva de vet, rette det, eller få det slettet.</p>\n</blockquote>\n<p>GDPR vil ikke hindre de store i å samle inn data om deg. Men de må forklare hva de skal med dataene. Du kan kreve retten til å få vite hva de vet om deg. Du kan også kreve å få den informasjonen slettet. Som Bjørn skriver i teksten:</p>\n<blockquote>\n<p>Kjernen i GDPR er at du bestemmer over informasjon om deg, og at man ikke skal sitte på flere personopplysninger enn de må. Hvis et firma ikke trenger å vite telefonnummeret ditt, så skal de ikke ha telefonnummeret ditt.</p>\n</blockquote>\n<p>Så når det blir vanskeligere å samle inn informasjon om deg så blir det også vanskeligere å misbruke den. Du vil i fremtiden får større mulighet til å kontrollere hva som blir samlet inn av informasjon om deg.</p>\n<p>I begynnelsen vil nok en del nettsteder, systemer, APP-er osv. komme med en rekke spørmål som du som bruker må akseptere for å kunne bruke deres nettsted, system, APP osv. Svakheten er at veldig mange gir dem tilgang til hva som helst. <em>De har da ingenting å skjule</em>.</p>\n<p>Det blir uansett veldig spennende å se hvordan dette påvirker internett og bruken av datasystemer i fremtiden.</p>\n","thumbnail":"","image":"","externalUrl":"","created_at":1559715645273,"updated_at":1559740861979,"path":"/skriverier/jeg-har-da-ingen-hemmeligheter","date":"2017-10-05 00:00:00","source":"https://medium.com/@helgejohnsen/jeg-har-da-ingen-hemmeligheter-bab36a7109f1"}},{"node":{"id":"2","title":"Er det dette vi skal leve av etter oljen?","subtitle":"","abstract":"Prøve noe. Feile. Undre. Justere. Prøve igjen. Feile igjen. Klø seg i hode. Justere. Prøve på nytt. Få til noe. Den gode mestringfølelsen. Lære noe.\n","bodytext":"<p>Ingen er født verdensmestere. Med litt øving så kan vi alle få til noe. Det gir ikke noe mening i at alle skal være best i alt. Men om alle prøver litt ulike ting så kan mange får til mye. Det er derfor vi sender ungene våre på skole. De skal kunne prøve mye, feile litt, lære litt og finne ut av hva de er gode på.</p>\n<p>I mine øyne så er lek den beste måten å bli introdusert for noe nytt. For når barna kommer hjem fra barnehagen eller skolen og svarer at de har lekt hele dagen så høres det ut som at de ikke har lært noe. Men det er feil.</p>\n<p>Barna i barnehagen har lekt ja. De har også lært å stå i kø. Vente på tur. Øvd på å holde skjeen riktig vei når de fikk servert suppe. De har snappet opp nye ord og uttrykk. Og hvis de kunne de fra før så har de kanskje lært å uttale de riktig. De har lært samspill med andre mennesker.</p>\n<p>Så ja, de har nok lekt hele dagen. Men de har uten at de selv er klar over det lært en hel del. De har kanskje feilet en del også. For før man lærer å stå i kø eller vente på sin tur så feilet de på nettopp disse tingene.</p>\n<p>Astrid Lindgren sin karakter Pippi Langstrømpe sa det så klokt: Det har jeg aldri gjort før, så det klarer jeg helt sikkert.</p>\n<p>Så var det vi voksne da. Vi som ikke leker lengre. Vi er jo tross alt voksne. Livet er alvorlig nå. Selv bedriftsidrettlaget er preget av blodig alvor. I noen tilfeller med trykk på blodig.</p>\n<p>Men skal vi lære noe nytt så gjelder fortsatt lek som beste innfallsvinkel for å lære noe. Det gjelder for oss voksne like mye som for barna våre.</p>\n<p><img src=\"https://cdn-images-1.medium.com/max/10368/1*UUVR9BiBOPnH6nljTG73fw.jpeg\" alt=\"Øvelse gjør mester. Man må våge å leke for å lære.\"><em>Øvelse gjør mester. Man må våge å leke for å lære.</em></p>\n<p>Nå skal jeg komme frem til hvorfor jeg egentlig skriver denne teksten. Årsaken er kommentarfeltene på internett. Stedet hvor enkelte voksne mennesker opptrer som barn. Faktisk mye verre en barn. For barn lærer å si unnskyld. De lærer at man ikke skal si stygge ting til andre. De lærer folkeskikk. Men det er ikke all lærdom som blir sittende. Man må repetere flere ganger for at det skal bli.</p>\n<p>Men nok om det, jeg skriver ikke dette for å ta et oppgjør med kommentarfeltkulturen. Men kommentarer i kommentarfeltene har gitt meg en grunn til å skrive. Flere av nettavisene jeg leser skriver om teknologi. Stort som smått. I mange tilfeller er det alltids noen som kommer med nedsettende kommentarer som <em>er det dette vi skal leve av etter oljen?</em> I de fleste tilfeller er det ikke en reelt spørsmål. Det er en spydig kommentar om nettopp dette.</p>\n<p>Jeg er i mange tilfeller han som har motsatt innstilling til de som undrer seg over at folk bruker tid på uviktig ting. Mye fordi jeg er positiv til ny teknologi, forskning og ikke minst undring over ting. Jeg hilser det velkommen med åpne armer. Men jeg er også klok nok til å ikke gå inn i en diskusjon hvor nivået har utgangspunkt i en spydig kommentar. For kort tid siden ble jeg selv utsatt for en slik kommentar om min hobby.</p>\n<blockquote>\n<p>Er det dette vi skal leve av etter oljen?</p>\n</blockquote>\n<p>Svaret er nei. Min hobby vil ikke øke bruttonasjonalproduktet til Norge. Ikke i dag og ikke etter at oljen tar slutt. På samme måte som at tusenvis av mennesker spiller fotball på løkka, slår golf eller strikker votter mens de gynger i godstolen og ser på Norge Rundt.</p>\n<p>Men jeg tror på fremskritt. En personlig utvikling. Enten det er å spille litt bedre på fotballbanen, senke handikapet på golfbanen eller lære seg å strikke intrikate mønster.</p>\n<p>Alle mennesker har godt av mestringsfølelse. Det å utvikle seg selv og det å ha noe å tenke på. Det alene er verdt å ha en hobby. I fugleperspektiv så gir det ikke noe tilbake til samfunnet så vi kan leve livets gode dager selv etter at oljen forsvinner.</p>\n<p>Fremfor å se på fjernsyn så brukte jeg noen timer på kveldstid i sommer. Noen timer på et hobbyprosjekt som endte opp med en bilderamme som viser antallet som liker en bestemt Facebookside. Vil den redde Norge etter at oljen forsvinner? Nei. Kunne jeg sett på fjernsynet og reddet Norge? Nei.</p>\n<p>Men det ga meg en god følelse. Jeg lærte noe nytt. Noe av det jeg lærte har jeg fått brukt for i min jobb.</p>\n","thumbnail":"","image":"","externalUrl":"","created_at":1559715473843,"updated_at":1559740855163,"path":"/skriverier/er-det-dette-vi-skal-leve-av-etter-oljen","date":"2017-10-04 00:00:00","source":"https://medium.com/@helgejohnsen/er-det-dette-vi-skal-leve-av-etter-oljen-6c98f2300aa0"}}]}},"context":{}}